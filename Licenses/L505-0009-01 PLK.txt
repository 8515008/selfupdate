Lenovo  Umowa licencyjna 
L505-0009-01 04/2007
Niniejsza Umowa Licencyjna Lenovo („Umowa”) dotyczy każdego Oprogramowania Lenovo jakie Użytkownik pozyskuje, bez względu na to, czy jest ono fabrycznie zainstalowane na Sprzęcie Lenovo, czy też do niego załączone, pozyskane osobno bądź pobrane przez Użytkownika z witryny internetowej Lenovo lub innej witryny internetowej zatwierdzonej przez Lenovo. Umowa ta ma zastosowanie  także do wszelkich aktualizacji bądź poprawek do takiego Oprogramowania. 
Niniejsza Umowa licencyjna Lenovo jest dostępna w innych językach pod adresem www.lenovo.com/license. 
Lenovo udziela licencji na Oprogramowanie Użytkownikowi wyłącznie pod warunkiem, że Użytkownik zaakceptuje niniejszą Umowę. Użytkownik wyraża zgodę na warunki niniejszej Umowy klikając stosowną opcję lub pole wyboru bądź instalując, pobierając lub użytkując Oprogramowanie. 
Jeżeli Użytkownik nie zgadza się z niniejszymi warunkami, zabrania się Użytkownikowi instalowania, pobierania i użytkowania niniejszego Oprogramowania. 
• Jeżeli Użytkownik nabył niniejsze Oprogramowanie i uiścił opłatę licencyjną, Oprogramowanie należy zwrócić do podmiotu, od którego je pozyskał, w celu uzyskania zwrotu kwoty, jaką Użytkownik uiścił. 
• Jeżeli Użytkownik pozyskał Oprogramowanie poprzez jego fabryczną instalację lub załączenie do Sprzętu Lenovo, Użytkownikowi wolno kontynuować korzystanie ze sprzętu, jednak nie wolno korzystać z Oprogramowania objętego niniejszą Umową. 

Termin „Oprogramowanie” obejmuje programy komputerowe (zarówno zainstalowane fabrycznie, jak i dostarczone osobno) oraz związane z nimi materiały licencyjne, między innymi dokumentację.  
Termin „Użytkownik” oznacza zarówno osobę fizyczną, jak i prawną.
1. Uprawnienie
Użytkownik jest zobowiązany do zachowania oryginału noszącego datę dokumentu transakcji kupna-sprzedaży, na przykład paragonu, faktury lub podobnego dokumentu, jako dowodu potwierdzającego prawo Użytkownika do korzystania z Oprogramowania. Dokument transakcji określa poziom użytkowania, dla jakiego Oprogramowanie zostało nabyte. Jeżeli poziom użytkowania nie został w nim określony, Użytkownik może instalować i użytkować jeden egzemplarz Oprogramowania, zainstalowany na pojedynczym sprzęcie. Posiadany przez Użytkownika dokument dowodzi także uprawnienia Użytkownika do otrzymywania przyszłych aktualizacji, o ile takowe będą dostępne. W przypadku Oprogramowania fabrycznie zainstalowanego na sprzęcie Lenovo, załączonego do niego lub rozprowadzanego bezpłatnie w celu jego użytkowania na takim sprzęcie, dowodem prawa Użytkownika do użytkowania Oprogramowania jest także dokument potwierdzający transakcję kupna-sprzedaży takiego sprzętu. 
2. Licencja
Właścicielem Oprogramowania jest Lenovo lub dostawca Lenovo. Oprogramowanie jest udostępniane na zasadzie licencji z zachowaniem praw autorskich właściciela, nie jest zaś przedmiotem sprzedaży. Lenovo udziela Użytkownikowi niewyłącznej licencji zezwalającej na użytkowanie Oprogramowania pod warunkiem jego prawomocnego pozyskania.
Użytkownik może: a) używać Oprogramowanie w granicach poziomu użytkowania określonego w dokumencie potwierdzającym transakcję, b) tworzyć i instalować kopie Oprogramowania, w tym także kopię zapasową, mając na celu umożliwienie takiego użytkowania. Warunki niniejszej Umowy stosuje się do każdej kopii  sporządzanej przez Użytkownika  Użytkownikowi zabrania się usuwania bądź zmieniania jakichkolwiek adnotacji o prawach autorskich bądź znaków informujących o własności niniejszego Oprogramowania.
Jeżeli Użytkownik pozyskał Oprogramowanie jako aktualizację innej wersji programu, po zainstalowaniu takiej aktualizacji Użytkownik traci prawo do użytkowania Oprogramowania, do którego ta aktualizacja została zastosowana, nie ma też prawa przekazywać komukolwiek tegoż oprogramowania.
Użytkownik ma obowiązek zadbać, aby każdy, kto używa Oprogramowania (uzyskując do niego dostęp lokalnie bądź zdalnie), korzysta z niego wyłącznie w granicach, w jakich jest do tego upoważniony Użytkownik i zgodnie z warunkami niniejszej Umowy.
Użytkownikowi nie wolno a) używać, kopiować, modyfikować ani rozpowszechniać Oprogramowania z wyjątkiem sposobów dozwolonych niniejszą Umową; b) dekompilować, deasemblizować bądź dokonywać jakiejkolwiek innej translacji Oprogramowania z wyjątkiem konkretnych sposobów dozwolonych przez prawo bez powodowania odstąpienia od umowy; ani 3) sublicencjonować, wypożyczać bądź wydzierżawiać Oprogramowania.
Lenovo zastrzega sobie prawo rozwiązania nadanej Użytkownikowi licencji w przypadku niewywiązania się przez Użytkownika z warunków niniejszej Umowy. W takim przypadku Użytkownik jest zobowiązany zniszczyć wszystkie posiadane egzemplarze Oprogramowania. 
3. Przenośność
Użytkownikowi nie wolno przenosić ani cedować Oprogramowania na jakąkolwiek inną stronę, z wyjątkiem przypadków regulowanych w tej sekcji.
Oprogramowanie zainstalowane fabrycznie objęte jest licencją zezwalającą wyłącznie na użytkowanie go z konkretnym sprzętem Lenovo, na którym zostało ono zainstalowane lub do którego zostało ono dołączone, i może być przenoszone jedynie z tym sprzętem Lenovo. Oprogramowanie takie nie może być przenoszone niezależnie od związanego z nim sprzętu Lenovo.
4. Elementy oprogramowania i produkty stron trzecich
Niektóre produkty stanowiące Oprogramowanie Lenovo i ich przyszłe aktualizacje i poprawki mogą zawierać elementy należące do stron trzecich, takich jak Microsoft Windows Preinstallation Environment. Takie elementy należące do stron trzecich są udostępnianie Użytkownikowi na odrębnych warunkach różniących się od warunków zawartych w niniejszej Umowie, zawartych przeważnie w odrębnej umowie licencyjnej bądź w pliku o nazwie README (lub CZYTAJTO, bądź podobnej). Warunki licencyjne i ograniczenia użytkowania takiej strony trzeciej będą mieć zastosowanie wyłącznie dla takich elementów stron trzecich.  
Oprogramowanie stron trzecich dostarczane przez Lenovo może podlegać warunkom niniejszej Umowy, zwykle jednak podlega licencji danej Strony trzeciej na określonych przez taki podmiot warunkach. Oprogramowanie stron trzecich nie objęte licencją Lenovo podlega wyłącznie załączonym do niej umowom licencyjnym. 
5. Dane techniczne Oprogramowania 
Dane techniczne Oprogramowania i informacje o środowisku jego działania zawarto w dokumentacji załączonej do Oprogramowania, o ile została ona załączona, np. w plikach README (CZYTAJTO) lub podobnie nazwanych, bądź też zostały opublikowane przez firmę Lenovo w inny sposób. 
6. Opłaty
Opłaty za Oprogramowanie są zależne od poziomu jego użytkowania. 
Jeżeli Użytkownik chciałby podwyższyć poziom użytkowania, powinien skontaktować się z Lenovo lub z podmiotem, od którego Użytkownik dane Oprogramowanie nabył. W takim przypadku może istnieć konieczność wniesienia dodatkowych opłat. 
Wszelkie cła, podatki, obciążenia i opłaty, z wyjątkiem tych objętych dochodem netto należnym Lenovo, nałożone na niniejsze Oprogramowanie przez jakiekolwiek władze zostaną pokryte przez Użytkownika bądź dostarczy on dokumentację zaświadczającą o zwolnieniu go z ich płatności. Z chwilą pozyskania oprogramowania, Użytkownik staje się odpowiedzialny za regulowanie wszelkich osobistych podatków majątkowych należnych w związku z Oprogramowaniem.
7. Brak gwarancji
Niniejsze Oprogramowanie dostarczane jest użytkownikowi w stanie, w jakim zostało ono przez niego pozyskane.  
Z ZASTRZEŻENIEM WSZELKICH USTAWOWYCH GWARANCJI, KTÓRYCH NIE MOŻNA WYŁĄCZYĆ, LENOVO NIE UDZIELA JAKICHKOLWIEK GWARANCJI ANI WARUNKÓW, JAWNYCH ANI DOMNIEMANYCH, W TYM MIĘDZY INNYMI DOMNIEMANEJ GWARANCJI ZAKUPU  LUB ZDATNOŚCI DO OBROTU HANDLOWEGO, PRZYDATNOŚCI DO JAKIEGOKOLWIEK KONKRETNEGO CELU ANI GWARANCJI NIENARUSZALNOŚCI JAKICHKOLWIEK PRAW, ZARÓWNO W ODNIESIENIU DO SAMEGO OPROGRAMOWANIA, JAK I DO EWENTUALNIE ŚWIADCZONEGO WSPARCIA TECHNICZNEGO.
Wyłączenie to obejmuje także wszelkich twórców produktów Lenovo i ich dystrybutorów.
Dostawcy i dystrybutorzy Oprogramowania innego niż Oprogramowanie Lenovo mogą ponadto przedstawić swoje własne gwarancje.
Lenovo nie oferuje wsparcia technicznego, chyba, że Lenovo postanowi inaczej i postanowienie to będzie mieć formę pisemną.
8. Ograniczenie odpowiedzialności
Mogą zaistnieć okoliczności, w których z powodu niedopełnienia obowiązków przez Lenovo lub z tytułu innej odpowiedzialności, Użytkownik może być uprawniony do dochodzenia odszkodowania od Lenovo. W każdym takim przypadku, niezależnie od podstaw, na których Użytkownik jest uprawniony do roszczenia odszkodowania od Lenovo (w tym w przypadku istotnego naruszenia warunków, zaniedbania, wprowadzenia w błąd bądź innej umowy lub roszczenia), z wyjątkiem i w zakresie przypadków, w których odpowiedzialność taka nie może zostać ograniczona ani wyłączona w związku z odnośnymi przepisami prawa, odpowiedzialność Lenovo nie przekroczy kwoty faktycznych bezpośrednich szkód odniesionych przez Użytkownika, nie większej niż kwota, jaką Użytkownik zapłacił za niniejsze Oprogramowanie. Powyższe ograniczenie nie ma zastosowania w przypadku obrażeń ciała (w tym śmierci) oraz strat materialnych odnoszących się do nieruchomości i majątku materialnego, z tytułu których zgodnie z prawem odpowiedzialność spoczywa na Lenovo. 
Ograniczenie to obejmuje także dostawców i sprzedawców Lenovo. Jest to maksymalny zakres łącznej odpowiedzialności firmy Lenovo, jej dostawców i sprzedawców.
LENOVO, DOSTAWCY LENOVO I SPRZEDAWCY PRODUKTÓW LENOVO W ŻADNYM WYPADKU NIE BĘDĄ PONOSIĆ ODPOWIEDZIALNOŚCI ZA WYMIENIONE NIŻEJ SZKODY, NAWET, JEŻELI ZOSTALI POINFORMOWANI O MOŻLIWOŚCI ZAJŚCIA TAKICH OKOLICZNOŚCI: 1) ROSZCZENIA ODSZKODOWAŃ WNOSZONE WOBEC UŻYTKOWNIKA PRZEZ STRONY TRZECIE; 2) UTRATĘ LUB USZKODZENIE DANYCH UŻYTKOWNIKA; 3) SZKODY SZCZEGÓLNE, UBOCZNE BĄDŹ POŚREDNIE BĄDŹ JAKIEKOLWIEK WTÓRNE STRATY GOSPODARCZE, M.IN. UTRATA ZYSKÓW, PRZYCHODÓW Z DZIAŁALNOŚCI BIZNESOWEJ, SZKODY NA WARTOŚCI FIRMY BĄDŹ NA SPODZIEWANYCH OSZCZĘDNOŚCIACH. NIEKTÓRE PAŃSTWA I SYSTEMY USTAWODAWCZE NIE ZEZWALAJĄ NA WYŁĄCZENIE BĄDŹ OGRANICZENIE SZKÓD UBOCZNYCH LUB WTÓRNYCH, POWYŻSZE WYŁĄCZENIE MOŻE WIĘC NIE DOTYCZYĆ UŻYTKOWNIKA. 
9. Prawa klienta
Żadna część ani stwierdzenie zawarte w niniejszej Umowie nie ma wpływu na ustawowe prawa konsumenta, których nie można wyłączyć ani ograniczyć drogą umowną. W zależności od odnośnych przepisów, Użytkownik może posiadać też inne prawa konsumenckie, nie podlegające zmianie na mocy niniejszej Umowy. 
10. Postanowienia ogólne 
a) W przypadku uznania jakiegokolwiek postanowienia niniejszej Umowy za nieważne bądź niemożliwe do wyegzekwowania, pozostałe postanowienia Umowy zachowują pełną ważność. 
b) Użytkownik zobowiązuje się przestrzegać wszelkich odnośnych praw i przepisów dotyczących eksportu i importu. 
c) Ani Użytkownik, ani Lenovo nie wniosą powództwa na mocy niniejszej Umowy później niż w 2 (dwa) lata po zaistnieniu podstawy powództwa, chyba, że lokalne prawo stanowi inaczej i nie daje w takim przypadku możliwości ograniczenia ani wyłączenia swojej mocy postanowieniami umownymi. 
11. Rozstrzyganie sporów
Jeżeli Użytkownik nabył niniejsze Oprogramowanie w Kambodży, Indonezji, w Wietnamie, Sri Lance bądź na Filipinach, spory wynikłe z niniejszego Oprogramowania lub związane z niniejszym Oprogramowaniem będą ostatecznie rozstrzygane arbitrażowo w Singapurze, zaś niniejsza Umowa będzie podlegać prawodawstwu, interpretacji i egzekucji na mocy praw Singapuru, bez względu na ewentualne sprzeczności prawne. Jeżeli Użytkownik nabył niniejsze Oprogramowanie w Indiach, spory wynikłe z niniejszego Oprogramowania lub związane z niniejszym Oprogramowaniem będą ostatecznie rozstrzygane arbitrażowo w Bangalore w Indiach. Arbitraż w Singapurze będzie prowadzony zgodnie z obowiązującym w danym czasie Regulaminem arbitrażu Międzynarodowego Centrum Arbitrażowego w Singapurze (Arbitration Rules of Singapore International Arbitration Center, „SIAC Rules”). Arbitraż  w Indiach będzie prowadzony zgodnie obowiązującym w danym czasie prawem Indii. Rozstrzygnięcie uzyskane w drodze arbitrażu uważa się za ostateczne i wiążące dla Stron bez możliwości apelacji i zostanie przedstawione na piśmie, zawierając stwierdzone fakty i rozstrzygnięcie prawne. Wszelkie postępowania arbitrażowe będą prowadzone w języku angielskim. Będzie to też język wszelkich dokumentów przedstawianych w toku takiego postępowania. W trakcie takiego postępowania anglojęzyczna wersja niniejszej Umowy posiadać będzie ważność nadrzędną nad jej wersjami w innych językach. 


 




