Lenovo  Άδεια Χρήσης 
L505-0009-01  04/2007
Η παρούσα Άδεια Χρήσης Lenovo (εφεξής «Άδεια») ισχύει για κάθε Προϊόν λογισμικού Lenovo που αποκτάτε, είτε είναι προεγκατεστημένο σε κάποιο προϊόν υλικού εξοπλισμού Lenovo είτε παρέχεται μαζί με το εν λόγω προϊόν, είτε το αποκτάτε ξεχωριστά είτε το μεταφορτώνετε (download) από έναν δικτυακό τόπο Lenovo ή τον δικτυακό τόπο τρίτου μέρους που έχει εγκρίνει η Lenovo.  Ισχύει επίσης για όλες τις ενημερώσεις ή ενημερώσεις κώδικα (patches) σε αυτά τα Προϊόντα λογισμικού.  
Η παρούσα Άδεια Χρήσης Lenovo είναι διαθέσιμη σε άλλες γλώσσες στη διεύθυνση www.lenovo.com/license .  
Η Lenovo θα σας παραχωρήσει την άδεια του Προϊόντος λογισμικού μόνο αν αποδεχθείτε την παρούσα Άδεια.  Συμφωνείτε με τους όρους της παρούσας Άδειας κάνοντας κλικ για να την αποδεχθείτε ή  εγκαθιστώντας, μεταφορτώνοντας ή χρησιμοποιώντας το Προϊόν λογισμικού. 
Εάν δεν συμφωνείτε με τους όρους αυτούς, μην εγκαταστήσετε, μεταφορτώσετε ή χρησιμοποιήσετε το Προϊόν/τα Προϊόντα λογισμικού. 
• Εάν αποκτήσατε το Προϊόν/τα Προϊόντα λογισμικού και καταβάλατε τέλος αδείας, επιστρέψτε το Προϊόν λογισμικού στο μέρος από το οποίο το αποκτήσατε για να σας επιστραφούν τα χρήματά σας ή να πιστωθείτε με το ποσό που καταβάλατε. 
• Εάν αποκτήσατε το Προϊόν/τα Προϊόντα λογισμικού προεγκατεστημένο(α) σε κάποιο προϊόν υλικού εξοπλισμού Lenovo ή αν παρασχέθηκε(αν) μαζί με το εν λόγω προϊόν, μπορείτε να συνεχίσετε να χρησιμοποιείτε το προϊόν υλικού εξοπλισμού αλλά όχι το Προϊόν/τα Προϊόντα λογισμικού που καλύπτονται από την παρούσα Άδεια. 

Με τον όρο «Προϊόν λογισμικού» εννοούνται προγράμματα λογισμικού ηλεκτρονικών υπολογιστών (είτε προεγκατεστημένα είτε παρεχόμενα ξεχωριστά) και το σχετικό υλικό για το οποίο χορηγείται άδεια χρήσης, όπως τεκμηρίωση.   
Με τους όρους «Εσείς» και «Σας» εννοούνται είτε ένα μεμονωμένο άτομο είτε ένα νομικό πρόσωπο.
1. Δικαιώματα
Πρέπει να φυλάξετε το πρωτότυπο χρονολογημένο έγγραφο της συναλλαγής πώλησης, π.χ. απόδειξη, τιμολόγιο ή παρόμοιο έγγραφο, ως απόδειξη του δικαιώματός σας να χρησιμοποιείτε το Προϊόν λογισμικού. Το έγγραφο της συναλλαγής διευκρινίζει το επίπεδο χρήσης που αποκτήσατε.  Εάν δεν διευκρινίζεται επίπεδο χρήσης, μπορείτε να εγκαταστήσετε και να χρησιμοποιήσετε ένα μόνο αντίγραφο του Προϊόντος λογισμικού σε ένα μόνο προϊόν υλικού εξοπλισμού.  Το έγγραφο της συναλλαγής σας αποτελεί επίσης απόδειξη του δικαιώματός σας να λάβετε τυχόν μελλοντικές αναβαθμίσεις. Για Προϊόντα λογισμικού που έχουν προεγκατασταθεί, που περιλαμβάνονται ή που διανέμονται δωρεάν για χρήση σε κάποιο προϊόν υλικού εξοπλισμού Lenovo, το έγγραφο της συναλλαγής πώλησης για το προϊόν υλικού εξοπλισμού σας αποτελεί επίσης απόδειξη του δικαιώματός σας να χρησιμοποιείτε το Προϊόν λογισμικού. 
2. Άδεια
Το Προϊόν λογισμικού είναι ιδιοκτησία της Lenovo ή ενός προμηθευτή Lenovo. Προστατεύεται από πνευματικά δικαιώματα και χορηγείται άδεια για αυτό – δεν πωλείται.  Η Lenovo σας παρέχει μια μη αποκλειστική άδεια να χρησιμοποιείτε το Προϊόν Λογισμικού όταν το αποκτάτε νομίμως.
Μπορείτε α) να χρησιμοποιήσετε το Προϊόν λογισμικού μέχρι το επίπεδο χρήσης που διευκρινίζεται στο έγγραφο της συναλλαγής σας, και β) να κάνετε και να εγκαταστήσετε αντίγραφα, συμπεριλαμβανομένου ενός εφεδρικού αντιγράφου (backup), για να υποστηρίξετε μια τέτοια χρήση. Οι όροι της παρούσας Άδειας ισχύουν για κάθε αντίγραφο που κάνετε. Δεν πρέπει να αφαιρέσετε ή να τροποποιήσετε τις προειδοποιήσεις για δικαιώματα πνευματικής ιδιοκτησίας ή τα υπομνήματα περί ιδιοκτησίας.
Εάν αποκτήσετε το Προϊόν λογισμικού ως αναβάθμιση προγράμματος, αφού εγκαταστήσετε την αναβάθμιση δεν πρέπει να χρησιμοποιήσετε το Προϊόν λογισμικού από το οποίο κάνατε την αναβάθμιση ούτε να το μεταβιβάσετε σε τρίτο μέρος.
Θα εξασφαλίσετε ότι οποιοσδήποτε χρησιμοποιεί το Προϊόν λογισμικού (είτε με τοπική είτε με απομακρυσμένη πρόσβαση), το πράττει μόνο για τη χρήση για την οποία έχετε εξουσιοδοτηθεί εσείς, και συμμορφώνεται με τους όρους της παρούσας Άδειας.
Δεν πρέπει να α) χρησιμοποιήσετε, αντιγράψετε, τροποποιήσετε ή διανείμετε το Προϊόν λογισμικού, εκτός εάν προβλέπεται στην παρούσα Άδεια, β) να προβείτε σε αντίστροφη συμβολομετάφραση (reverse assemble), αντίστροφη μεταγλώττιση (reverse compile), ή με άλλο τρόπο να μεταφράσετε το Προϊόν λογισμικού, εκτός αν επιτρέπεται ρητά από το νόμο χωρίς τη δυνατότητα παραίτησης δυνάμει της σύμβασης, ή 3) να παρέχετε υποάδειες, να νοικιάζετε ή μισθώνετε το Προϊόν λογισμικού.
Η Lenovo δύναται να τερματίσει την άδειά σας εάν δεν συμμορφωθείτε με τους όρους της παρούσας Άδειας Χρήσης. Εάν η Lenovo προβεί σε μια τέτοια ενέργεια, πρέπει να καταστρέψετε όλα τα αντίγραφα του Προϊόντος λογισμικού.  
3. Δυνατότητα μεταβίβασης
Δεν πρέπει να μεταφέρετε ή να εκχωρήσετε το Προϊόν λογισμικού σε κανένα άλλο μέρος, εκτός εάν επιτρέπεται δυνάμει της παρούσας ενότητας.
Τα προεγκατεστημένα Προϊόντα λογισμικού λαμβάνουν άδεια για χρήση μόνο με το προϊόν υλικού εξοπλισμού Lenovo στο οποίο έχουν προεγκατασταθεί ή στο οποίο έχουν περιληφθεί, και μπορούν να μεταβιβαστούν μόνο μαζί με το εν λόγω προϊόν υλικού εξοπλισμού Lenovo. Δεν μπορούν να μεταβιβαστούν ανεξάρτητα από το προϊόν υλικού εξοπλισμού Lenovo.
4. Στοιχεία και προϊόντα λογισμικού τρίτου μέρους
Μερικά Προϊόντα λογισμικού Lenovo και μελλοντικές ενημερώσεις και ενημερώσεις κώδικα μπορεί να περιέχουν στοιχεία τρίτου μέρους, τα οποία μπορεί να περιλαμβάνουν το Περιβάλλον προεγκατάστασης Microsoft Windows. Αυτά τα στοιχεία τρίτου μέρους σάς παρέχονται σύμφωνα με ξεχωριστούς όρους και προϋποθέσεις που διαφέρουν από τους όρους της παρούσας Άδειας, και που συνήθως υπάρχουν σε μια ξεχωριστή άδεια χρήσης ή σε ένα αρχείο με το όνομα README (ή παρόμοιο). Οι όροι αδείας και οι περιορισμοί χρήσης του τρίτου μέρους διέπουν αποκλειστικά τη χρήση τέτοιων στοιχείων.    
Τα Προϊόντα λογισμικού τρίτου μέρους που παρέχονται από τη Lenovo μπορεί να διέπονται από τους όρους της παρούσας Αδείας, αλλά η άδεια χορηγείται συνήθως από το Τρίτο Μέρος σύμφωνα με τους δικούς του όρους και προϋποθέσεις.  Τα Προϊόντα λογισμικού τρίτου μέρους για τα οποία δεν χορηγείται άδεια από τη Lenovo υπόκεινται αποκλειστικά στους όρους των αδειών χρήσης που τα συνοδεύουν.  
5. Προδιαγραφές προϊόντος λογισμικού  
Οι προδιαγραφές και οι πληροφορίες του καθορισμένου περιβάλλοντος λειτουργίας του Προϊόντος λογισμικού υπάρχουν στην ενδεχόμενη τεκμηρίωση που συνοδεύει το Προϊόν λογισμικού, όπως ένα αρχείο με όνομα README ή παρόμοιο, ή να δημοσιεύονται με άλλο τρόπο από τη Lenovo.  
6. Χρεώσεις
Οι χρεώσεις για το Προϊόν λογισμικού βασίζονται στο επίπεδο χρήσης που έχετε αποκτήσει. 
Εάν θέλετε να αυξήσετε το επίπεδο χρήσης, επικοινωνήστε με τη Lenovo ή με το μέρος από το οποίο αποκτήσατε το Προϊόν λογισμικού.  Ενδέχεται να ισχύουν επιπρόσθετες χρεώσεις. 
Εάν κάποια αρχή επιβάλλει στο Προϊόν λογισμικού δασμό, φόρο, εισφορά ή τέλος, εκτός από αυτούς που βασίζονται στο καθαρό εισόδημα της Lenovo, τότε συμφωνείτε να καταβάλετε το καθορισμένο ποσό ή να προσκομίσετε τεκμηρίωση απαλλαγής. Είστε υπεύθυνοι για οποιουσδήποτε φόρους προσωπικής ιδιοκτησίας για το Προϊόν λογισμικού από την ημερομηνία που το αποκτάτε.
7. Καμία εγγύηση
Το Προϊόν/τα Προϊόντα λογισμικού παρέχονται σε σας "ΩΣ ΕΧΟΥΝ":  
ΜΕ ΕΠΙΦΥΛΑΞΗ ΕΝΔΕΧΟΜΕΝΩΝ ΝΟΜΙΚΩΝ ΕΓΓΥΗΣΕΩΝ ΠΟΥ ΔΕΝ ΜΠΟΡΟΥΝ ΝΑ ΑΠΟΚΛΕΙΣΤΟΥΝ, Η LENOVO ΔΕΝ ΠΑΡΕΧΕΙ ΚΑΝΕΝΟΣ ΕΙΔΟΥΣ ΕΓΓΥΗΣΗ ΚΑΙ ΠΡΟΫΠΟΘΕΣΗ, ΕΙΤΕ ΡΗΤΗ ΕΙΤΕ ΣΙΩΠΗΡΗ, ΣΥΜΠΕΡΙΛΑΜΒΑΝΟΜΕΝΩΝ, ΕΝΔΕΙΚΤΙΚΑ ΚΑΙ ΟΧΙ ΠΕΡΙΟΡΙΣΤΙΚΑ, ΤΩΝ ΣΙΩΠΗΡΩΝ ΕΓΓΥΗΣΕΩΝ Ή ΠΡΟΫΠΟΘΕΣΕΩΝ ΕΜΠΟΡΕΥΣΙΜΟΤΗΤΑΣ, ΚΑΤΑΛΛΗΛΟΤΗΤΑΣ ΓΙΑ ΕΝΑΝ ΣΥΓΚΕΚΡΙΜΕΝΟ ΣΚΟΠΟ ΚΑΙ ΜΗ ΠΑΡΑΒΙΑΣΗΣ ΣΧΕΤΙΚΑ ΜΕ ΤΟ ΠΡΟΪΟΝ ΛΟΓΙΣΜΙΚΟΥ Ή ΤΗΝ ΤΕΧΝΙΚΗ ΥΠΟΣΤΗΡΙΞΗ, ΑΝ ΥΠΑΡΧΕΙ.
Η εξαίρεση αυτή ισχύει επίσης για οποιονδήποτε από τους σχεδιαστές και τους προμηθευτές της Lenovo.
Οι προμηθευτές ή εκδότες Προϊόντων λογισμικού άλλων από της Lenovo μπορεί να παρέχουν τις δικές τους εγγυήσεις.
Η Lenovo δεν παρέχει τεχνική υποστήριξη εκτός αν η Lenovo γραπτώς ορίσει διαφορετικά.
8. Περιορισμός Ευθύνης
Ενδέχεται να προκύψουν περιστάσεις κατά τις οποίες, λόγω αθέτησης συμβατικής υποχρέωσης εκ μέρους της Lenovo ή λόγω άλλης ευθύνης, μπορεί να δικαιούστε τη λήψη αποζημίωσης από τη Lenovo. Σε κάθε τέτοια περίπτωση, ανεξάρτητα από τη βάση επί της οποίας δικαιούστε να εγείρετε αξίωση αποζημίωσης εναντίον της Lenovo (συμπεριλαμβανομένης της ουσιώδους αθέτησης συμβατικών όρων, αμέλειας, ψευδούς δήλωσης ή άλλης αξίωσης που απορρέει από σύμβαση ή αδικοπραξία), εκτός εάν και στο βαθμό που δεν είναι δυνατός ο αποκλεισμός ή περιορισμός ευθύνης βάσει του εφαρμοστέου δικαίου, η Lenovo δεν φέρει ευθύνη παρά μόνο για το ποσό οποιωνδήποτε θετικών άμεσων ζημιών που υποστήκατε, έως το ποσό που πληρώσατε για το Προϊόν λογισμικού.  Ο περιορισμός αυτός δεν θα ισχύει σε περιπτώσεις αποζημίωσης για σωματική βλάβη (συμπεριλαμβανομένου του θανάτου) ή ζημίας σε κινητή και ακίνητη προσωπική περιουσία για τις οποίες η Lenovo απαιτείται από το νόμο να φέρει ευθύνη. 
Ο περιορισμός αυτός ισχύει επίσης για τους προμηθευτές και τους μεταπωλητές της Lenovo. Είναι η μέγιστη ευθύνη που φέρουν συλλογικά η Lenovo, οι προμηθευτές της και οι μεταπωλητές της.
ΣΕ ΚΑΜΙΑ ΠΕΡΙΠΤΩΣΗ ΔΕΝ ΦΕΡΟΥΝ ΕΥΘΥΝΗ Η LENOVO, ΟΙ ΠΡΟΜΗΘΕΥΤΕΣ Ή ΟΙ ΜΕΤΑΠΩΛΗΤΕΣ ΤΗΣ ΓΙΑ ΟΤΙΔΗΠΟΤΕ ΑΠΟ ΤΑ ΑΚΟΛΟΥΘΑ, ΑΚΟΜΑ ΚΑΙ ΑΝ ΕΧΟΥΝ ΕΝΗΜΕΡΩΘΕΙ ΓΙΑ ΤΗΝ ΠΙΘΑΝΟΤΗΤΑ ΝΑ ΠΡΟΚΥΨΟΥΝ: 1) ΑΞΙΩΣΕΙΣ ΤΡΙΤΩΝ ΕΝΑΝΤΙΟΝ ΣΑΣ ΓΙΑ ΖΗΜΙΕΣ, 2) ΑΠΩΛΕΙΑ Ή ΠΡΟΚΛΗΣΗ ΖΗΜΙΑΣ ΣΤΑ ΔΕΔΟΜΕΝΑ ΣΑΣ, 3) ΕΙΔΙΚΕΣ, ΠΑΡΕΠΟΜΕΝΕΣ Ή ΕΜΜΕΣΕΣ ΖΗΜΙΕΣ, Ή ΟΠΟΙΕΣΔΗΠΟΤΕ ΟΙΚΟΝΟΜΙΚΕΣ ΑΠΟΘΕΤΙΚΕΣ ΖΗΜΙΕΣ, ΣΥΜΠΕΡΙΛΑΜΒΑΝΟΜΕΝΩΝ ΚΑΙ ΔΙΑΦΥΓΟΝΤΩΝ ΚΕΡΔΩΝ, ΕΠΙΧΕΙΡΗΜΑΤΙΚΩΝ ΕΣΟΔΩΝ, ΑΫΛΗΣ ΕΜΠΟΡΙΚΗΣ ΑΞΙΑΣ Ή ΠΡΟΣΔΟΚΩΜΕΝΩΝ ΚΕΡΔΩΝ. ΣΕ ΟΡΙΣΜΕΝΕΣ ΧΩΡΕΣ Ή ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΕΤΑΙ Ο ΑΠΟΚΛΕΙΣΜΟΣ Ή ΠΕΡΙΟΡΙΣΜΟΣ ΕΥΘΥΝΗΣ ΣΕ ΠΕΡΙΠΤΩΣΕΙΣ ΠΡΟΚΛΗΣΗΣ ΠΑΡΕΠΟΜΕΝΩΝ Ή ΑΠΟΘΕΤΙΚΩΝ ΖΗΜΙΩΝ ΚΑΙ, ΕΠΟΜΕΝΩΣ, Ο ΠΑΡΑΠΑΝΩ ΑΠΟΚΛΕΙΣΜΟΣ Ή ΠΕΡΙΟΡΙΣΜΟΣ ΕΥΘΥΝΗΣ ΜΠΟΡΕΙ ΝΑ ΜΗΝ ΙΣΧΥΕΙ ΓΙΑ ΕΣΑΣ. 
9. Δικαιώματα καταναλωτών
Τίποτα στην παρούσα Άδεια δεν επηρεάζει τα νόμιμα δικαιώματα των καταναλωτών, τα οποία δεν μπορούν να αποκλειστούν ή περιοριστούν βάσει σύμβασης. Μπορεί να έχετε επιπρόσθετα καταναλωτικά δικαιώματα σύμφωνα με την ισχύουσα τοπική νομοθεσία, τα οποία η παρούσα Άδεια δεν μπορεί να αλλάξει.  
10. Γενικά 
a) Στην περίπτωση που κάποια από τις διατάξεις της παρούσας Άδειας κριθεί άκυρη ή μη εφαρμοστέα, οι υπόλοιπες διατάξεις της παρούσας Άδειας συνεχίζουν να έχουν πλήρη ισχύ και εφαρμογή.  
b) Συμφωνείτε να συμμορφώνεστε με όλους τους ισχύοντες νόμους και κανονισμούς περί εξαγωγής και εισαγωγής.  
c) Ούτε εσείς ούτε η Lenovo θα εγείρετε δικαστική αγωγή στο πλαίσιο της παρούσας Άδειας μετά την πάροδο δύο (2) ετών από τη στιγμή που προέκυψε η αιτία έγερσης της αγωγής, εκτός αν προβλέπεται διαφορετικά από την τοπική νομοθεσία χωρίς τη δυνατότητα παραίτησης ή περιορισμού δυνάμει σύμβασης.  
11. Επίλυση Διαφορών
Εάν αποκτήσατε το Προϊόν λογισμικού σε μία από τις χώρες Καμπότζη, Ινδονησία, Φιλιππίνες, Βιετνάμ ή Σρι Λάνκα, η οριστική διευθέτηση διαφορών που απορρέουν από ή σχετίζονται με το παρόν Προϊόν εγγύησης θα γίνεται με διαιτησία η οποία θα λαμβάνει χώρα στη Σιγκαπούρη, και το δίκαιο της Σιγκαπούρης θα διέπει την ισχύ, την ερμηνεία και την εκτέλεση της παρούσας Άδειας, χωρίς να λαμβάνονται υπόψη οι κανόνες του ιδιωτικού διεθνούς δικαίου. Εάν αποκτήσατε το προϊόν λογισμικού στην Ινδία, η οριστική διευθέτηση διαφορών που απορρέουν από ή σχετίζονται με το παρόν Προϊόν λογισμικού θα γίνεται με διαιτησία η οποία θα λαμβάνει χώρα στο Bangalore της Ινδίας. Η διαιτησία στη Σιγκαπούρη θα γίνεται σύμφωνα με τους εκάστοτε ισχύοντες Κανόνες Διαιτησίας του Διεθνούς Κέντρου Διαιτησίας της Σιγκαπούρης (Singapore International Arbitration Center) («Κανόνες SIAC»). Η διαιτησία στην Ινδία θα γίνεται σύμφωνα με την εκάστοτε ισχύουσα νομοθεσία της Ινδίας. Η διαιτητική απόφαση θα είναι οριστική και δεσμευτική για τα μέρη, χωρίς δυνατότητα έφεσης, θα υποβάλλεται εγγράφως και θα παραθέτει τα πραγματικά περιστατικά και τα νομικά συμπεράσματα.  Όλες οι διαδικασίες διαιτησίας θα διεξάγονται στην αγγλική γλώσσα, συμπεριλαμβανομένων όλων των εγγράφων που θα υποβάλλονται στο πλαίσιο αυτών των διαδικασιών, και η αγγλική έκδοση της παρούσας Αδείας θα κατισχύει οποιασδήποτε άλλης έκδοσης σε άλλη γλώσσα στις εν λόγω διαδικασίες. 


 




